---
title: 'Sokkoló számok: rekordmagas pénzforgalmi költségek'
date: 2019-02-13 00:00:00 +0100

---
  
![](/uploads/45.jpg)Sokkoló számok ‼️

A magyar lakossági ügyfelek jövedelemarányos pénzforgalmi költsége kiemelkedően magas európai összehasonlításban. Ez nagymértékben hátráltatja az elektronikus fizetési módok magyarországi elterjedését. A Magyar Nemzeti Bank legújabb tanulmánya a magyarországi és európai pénzforgalmi szolgáltatók árazási gyakorlatát vizsgálta.

A jegybank honlapján közzétett tanulmányban megjegyezték: a vizsgált európai országokból a magyar lakossági fogyasztók relatív terhei a legmagasabbak az alacsony, az átlagos és a magas jövedelmű kategóriákban is. Az alacsony jövedelműek Magyarországon a nettó jövedelmük 1,13 százalékát, pénzügyi tranzakciós illeték nélkül számolva 1,09 százalékát költik átlagosan havonta bankolásra.

A magyarokat a bolgárok és portugálok követik 0,74 százalékkal, miközben Olaszországban 0,48 százalék, Németországban 0,35 százalék, Spanyolországban 0,26 százalék, Svédországban 0,24 százalék, Romániában és Lengyelországban 0,23 százalék, Dániában 0,19 százalék, Franciaországban 0,18 százalék, az Egyesült Királyságban pedig 0 százalék ez a ráta.